

# Редакция #

На тази страница ще бъдат описани минималните изисквания към авторите и редакторите на дадена глава по време на процеса на редакция

![![](http://design-patterns-book.googlecode.com/svn/wiki/images/editing-process-resized.png)](http://design-patterns-book.googlecode.com/svn/wiki/images/editing-process.png)

Стъпките на редакция са следните:
  1. Редакторът проверява главата, нанася корекции, където е необходимо и добавя коментари/препоръки/забележки в случай на нужда
  1. Авторът преглежда промените по главата направени от редактора и съответно ги приема/отхвърля.
    * в случай на нужда от дописване, преминава към стъпка 3
    * в противен случай - към стъпка 4
  1. В случай на нужда от дописване, авторът дописва/променя каквото е необходимо и преминава към стъпка 4
  1. Авторът уведомява редактора за повторна/n-та проверка.

Процесът се повтаря, докато авторът и редакторът са удовлетворени от състоянието на главата.

В случай на разногласия редакторът и авторът трябва да се свържат с ОЕ.

При комуникация по електронна поща във връзка с редакцията на дадена глава, редакторът и авторът трябва да копират (Cc) ОЕ - design.patterns.book.team @ gmail.com.

През този етап, двамата участника в итерацията трябва да работят в режим TrackChanges (за повече информация вижте [презентацията от втората сбирка на екипа](http://design-patterns-book.googlecode.com/svn/trunk/meetings/2012-03-17/meeting-2.pdf) и ["Ръководството на автора"](http://design-patterns-book.googlecode.com/svn/trunk/Book-Writing-Guidelines.doc)).

# Задълженията на редакторите #

Тук ще опишем основните стъпки при работата на редактора.

## Прехвърляне на файла за редакция ##
Първоначално редакторът премества файла, който ще бъде редактиран от папка `/trunk/02-work` в `/trunk/03-editing` с командата [SVN Move](http://youtu.be/PTge9NxGRks).

## Проверка за минимални изисквания за съдържанието ##

Следваща стъпка е да провери дали написаният материал покрива (качествено) минималните изисквания по отношение на съдържанието на главата, описани в първоначалната версия на съответната глава.

За сваляне на първоначалната версия на темата, използвайте един от двата подхода:
  1. от SVN историята на файла, използвайте последната версия на файла преди първата промяна на автора
  1. използвайте версията на файла на главата, която се намира в ["снимката" на хранилището от 29 януари 2012](http://design-patterns-book.googlecode.com/svn/tags/tag-2012-01-29/chapters/01-templates/)

## Проверка на организация на съдържанието и форматиране ##
Ако работата на автора е задоволителна по отношение на минималните изисквания за съдържанието, редакторът минава към следните стъпки:
  1. Проверява дали авторът е следвал инструкциите за [организацията на съдържанието](WikiChapterContent.md)
  1. Проверява дали авторът е следвал инструкциите в ["Ръководството на автора"](http://design-patterns-book.googlecode.com/svn/trunk/Book-Writing-Guidelines.doc) по отношение на прилагането на стиловете в главата, стилът на писане и т.н.
  1. Проверява дали всички допълнителни ресурси, от които са генерирани диаграмите, кода, картинките и т.н. са налични в папката `<root>/trunk/resources/Chapter-XY-Name_of_the_chapter`. Очакваните ресурси са, както следва:
    1. PowerPoint диаграми
    1. VisualParadigm проект с всички диаграми, използвани в главата
    1. Eclipse проект с Java класовете, които са използвани за примерите в главата
    1. други?

## За директния превод и "взаимстването" на примери ##
Редакторът трябва да прегледа презентацията в папката `<root>/trunk/resources/Chapter-XY-Name_of_the_chapter` и съответно да свери, дали авторът е взел "назаем" примери или е превеждал директно от някои от подадените източници на информация (книги/сайтове/др.). Ако това е така това трябва да се обсъди с автора, включвайки и организационния екип на книгата и съответно да се преработи от автора.

Също така, редакторът трябва потърси в интернет дали примерите използвани в книгата са взети "назаем" от сайт в интернет или друг източник.

## Чуждици ##
В случай, че редакторът намери побългарена английска дума, я заменя с българския ѝ еквивалент и я добавете в [речника от уикито на проекта](http://code.google.com/p/design-patterns-book/wiki/WikiDictionary), ако тя не съществува вече там. Новите думи да се добавят в азбучен ред спрямо първата колона.

Ако има разногласия за превода на думата, това трябва да се обсъди с организационния екип. Ако и след това няма единодушие за превода, ще се използва дискусионната група на проекта за обсъждане.